# Gelişim Alanları Dokümanı

Bu doküman, her boyut için düşük (0-50) ve yüksek (51-100) puanlara göre gelişim alanlarını listeler.

**ÖNEMLİ:** Hem çok düşük (0-20) hem de çok yüksek (80-100) puanlar gelişim alanı olabilir!
- Çok düşük = Doğrudan eksiklik
- Çok yüksek = Aşırı kullanım riski, dengesizlik

---

## DUYGU KONTROLÜ

### Düşük Puan (0-50) Gelişim Alanları:
- Duyguyu kontrol edebilmek
- Olumsuzluklar karşısında kolay etkilenmeden kendini yönetebilmek
- Alıngan olmadan duyguyu yönetmek
- Duygusal iniş-çıkışlara takılı kalmadan durumu ele alabilmek

### Yüksek Puan (51-100) Gelişim Alanları:
- Karşı tarafın duygusunu fark etmek
- Herkesin kendisi gibi kontrollü olacağını varsaymamak
- Karşı tarafın olumsuzluklardan kolay etkilenebileceğini düşünmek
- İlgisiz görünmeden karşı tarafla durumu konuşmak

---

## STRESLE BAŞA ÇIKMA

### Düşük Puan (0-50) Gelişim Alanları:
- Baskı ve stres anlarını zorlanmadan yönetmek
- Olayları fazla büyütmeden olduğu gibi görebilmek
- Stres altında kontrol edebileceklerine odaklanmak
- Herşeyi yapmaya çabalamaktan kaçınmak
- Alternatifleri değerlendirmekten karar vermeye geçebilmek

### Yüksek Puan (51-100) Gelişim Alanları:
- Diğerlerinin kaygısını ve aciliyetini anlayabilmek
- Soruna çözüm bulmak yerine karşı tarafın stresini anladığını hissettirmek
- Herkesin stresle başa çıkma hızının farklı olduğunu kabul etmek
- Karşı tarafın sakinleşmesine alan tanımak, üzerine gitmemek

---

## ÖZGÜVEN

### Düşük Puan (0-50) Gelişim Alanları:
- Geribildirimleri ve eleştirileri kişiselleştirmeden kabul etmek
- Hata yapma kaygısıyla kararı ertelemekten kaçınmak
- Başarıları görmek ve kendisini takdir etmek

### Yüksek Puan (51-100) Gelişim Alanları:
- Hata sorumluluğunu üstlenmek
- Geribildirimleri ve eleştirileri zorlanmadan kabul edebilmek
- Kendisini değerlendirebilmek, eleştirebilmek
- Kendine ve kararlarına duyduğu yüksek güvenin yanı sıra gelişime/değişime açık olmayı istemek

---

## RİSK DUYARLILIK

### Düşük Puan (0-50) Gelişim Alanları:
- Riskleri farketmek
- Tedbirli davranmak
- "Bana birşey olmaz, hallederiz" bakış açısıyla düşünmemek
- Analize, bilgiye dayalı değerlendirme yapmak

### Yüksek Puan (51-100) Gelişim Alanları:
- Risklere odaklanırken fırsatları da fark etmek
- Her ayrıntıyı ele alırken zaman etkin kullanmak
- Risk almamanın getireceği sonuçları da öngörmek
- Sonuca doğrudan etki etmeyecek konularda konfor alanının dışında çıkmak

---

## KONTROLCÜLÜK

### Düşük Puan (0-50) Gelişim Alanları:
- Yapılan plana uyum sağlamak
- Delege ettiği işi takip etmek
- Düzenli ve kontrollü iş yapmak
- Zamanı etkin yönetmek

### Yüksek Puan (51-100) Gelişim Alanları:
- İşi delege edebilmek
- Gereksiz işleri üstlenmediğinden emin olmak
- Kontrolde gereğinden fazla süreç işletmediğine dikkat etmek
- İşin nasıl yapıldığı yerine sonuca odaklanmak

---

## KURAL UYUMU

### Düşük Puan (0-50) Gelişim Alanları:
- Kurallara ve detaylara dikkat etmek
- Zorlanmadan dikkatli ve özenli iş yapmak
- Sıkılmadan tekrarlı ve ayrıntılı işleri ele alabilmek
- Kuralları gözardı etmeden sonuca gidebilmek

### Yüksek Puan (51-100) Gelişim Alanları:
- Gerektiğinde seçilen ve belirlenen yolun dışına çıkıp pratik çözümü bulmak
- Kuralları işletirken, farklı fikirler ve uygulamalar karşısında esneyebilmek
- Resmi ve fazla kurallara bağlı gözükmeden iş planlayabilmek, değişikliklere ayak uydurabilmek
- Kuralın uygulanmasında ısrar etmek yerine karşı tarafın durumunu anlamak

---

## ÖNE ÇIKMAYI SEVEN

### Düşük Puan (0-50) Gelişim Alanları:
- Öne çıkmak ve kendini ifade etmek
- Yaptığı işlerde/projelerde başarısını konuşmak
- Kendisine fırsat verilmesini beklemeden alan yaratmak, düşüncesini söylemek
- Gerekli durumlarda zorlu görevlerin sorumluluğunu alabilmek

### Yüksek Puan (51-100) Gelişim Alanları:
- Başkalarının öne geçmesine fırsat vermek
- Toplantılarda herkesin konuşmasına izin vermek
- Kendi başarısı yerine ekibin başarısını da ortaya koymak
- Savunmaya geçmeden karşı tarafın söylediklerini dinlemek
- Konuşma/anlatma isteğini kontrol etmek ve karşı tarafı dinlemek

---

## SOSYALLİK

### Düşük Puan (0-50) Gelişim Alanları:
- Zorlanmadan ilişki başlatabilmek
- Etkin dinlemek
- Kendi tanıdığı çevrenin dışındaki kişilerle de ilişki kurabilmek
- Enerjisini, isteğini göstermek

### Yüksek Puan (51-100) Gelişim Alanları:
- Herkesle ilişki kurmak yerine kaliteli ilişkiler kurmaya dikkat etmek
- Sabırsızlığını, heyecanını kontrol etmek
- Karşı tarafa soru sormak, soruyu dinleyip cevap vermek

---

## BAŞARI YÖNELİMİ

### Düşük Puan (0-50) Gelişim Alanları:
- Zorlu hedefleri ele almaya istekli olmak
- Enerjisiz ve isteksiz görünmeden iş yapmak
- Zorluklar karşısında geriye çekilmeden, kolay vazgeçmeden hareket edebilmek
- Geri planda kalmadan rekabet gerektiren ortamlarda bulunmak
- Zorlayıcı hedefler ile başa çıkmak için çabalamak
- Yeni görevler için yönlendirilmeyi beklemeden harekete geçmek

### Yüksek Puan (51-100) Gelişim Alanları:
- Rekabetçiliğinin diğerleri üzerinde yarattığı etkiyi fark etmek
- Verdiği hedeflerin zorlayıcı ve baskı yaratıcı olmamasına dikkat etmek
- Başarısızlığa/hataya tahammül edebilmek
- Başkalarının öne geçmesine/yönetmesine fırsat vermek
- Herkesin kendisi gibi hızlı, sonuç odaklı olacağını varsaymamak

---

## İLİŞKİ YÖNETİMİ

### Düşük Puan (0-50) Gelişim Alanları:
- İşi önceliklendirirken ilişkiyi de gözden kaçırmadan ilerlemek
- Tartışma gerektiren durumlarda aktif dinlemek, karşı tarafı anlamak
- Sadece ihtiyaç duyduğunda değil, sosyal ortamlarda ilişki kurmaya önem vermek
- Karşı tarafı anlamaya odaklanmak, beden diline dikkat etmek

### Yüksek Puan (51-100) Gelişim Alanları:
- İlişkiyi koruma çabasıyla uyum sağlamadan önce fikri sorgulayabilmek, kararını paylaşmak
- Sorunları biriktirmeden, ertelemeden konuşmak
- Her ilişkiyi yönetmesi gerektiğini düşünmemek
- İlişkiyi korumayı "herşeyi kabul etmek" olarak değerlendirmekten kaçınmak

---

## İYİ GEÇİNME

### Düşük Puan (0-50) Gelişim Alanları:
- Farklı görüşlere açık olmak ve ikna olabilmek
- Kendi haklılığını ispat etme çabasından kaçınmak, karşı tarafın duygusunu/düşüncesini anlamak
- İletişim dilinde yargılamadan, suçlamadan kaçınmak
- Hataları görmek yerine iyi giden konuları da konuşmak

### Yüksek Puan (51-100) Gelişim Alanları:
- Müzakere edebilmek
- Ortak kararlara katılmadığı durumları konuşmak
- Başkalarına yardım ederken kendi önceliklerini ertelememek
- Fikir ayrılıklarının doğal bir süreç olduğunu kabullenmek

---

## KAÇINMA

### Düşük Puan (0-50) Gelişim Alanları:
- Yarattığı etkiyi fark etmek
- Sorgulayıcı davranışının etkisini görmek
- Karşı tarafın duygu durumunu önemsemek
- Sürekli hatayı konuşup karşı tarafın motivasyonunu dikkate almak

### Yüksek Puan (51-100) Gelişim Alanları:
- Beklentisini net bir biçimde söylemek ve işi delege edebilmek
- Sorun davranışı net konuşmak
- Dolaylı konuşmak, ima etmek yerine açık konuşmak
- Karşıt görüşünü rahatlıkla ifade edebilmek

---

## YENİLİKÇİLİK

### Düşük Puan (0-50) Gelişim Alanları:
- Konfor alanının dışına çıkmaya istekli olmak
- Farklı alternatifleri/yenilikleri uygulamaya açık olmak
- Sorunlar karşısında kendi bildiği çözümün dışına çıkabilmek
- İhtiyacın dışındaki farklı fikirleri değerlendirmeye açık olmak

### Yüksek Puan (51-100) Gelişim Alanları:
- Farklı fikirlerin uygulanabilirliğini hesaba katmak
- Fayda-maliyete dikkate alarak iş yapmak
- Rutin ve durağan ortamlardan/işlerden çabuk sıkılmadan yürütebilmek
- Problemleri karmaşık hale getirmeden yeterli düzeyde analiz edebilmek
- Farklı fikirleri değerlendirirken kontrol noktaları belirlemek
- Yeni fikirler üretirken gerekli nokta durup, odaklanıp netleşebilmek

---

## ÖĞRENME YÖNELİMİ

### Düşük Puan (0-50) Gelişim Alanları:
- Durumlara geniş bakış açısıyla yaklaşabilmek
- Öğrenmeye araştırmaya ihtiyaç duymak
- Kişisel eğitim fırsatlarını kullanmak
- Sınırlı bir bakış açısına sahip olmak yerine konu ile ilgili geniş/farklı bir bakış açısına sahip olabilmek

### Yüksek Puan (51-100) Gelişim Alanları:
- Az bilgiye sahip olduğunda hareket edebilmek
- Ayrıntılı bilgilerin içinde odağını koruyabilmek
- Her şeyi biliyor gibi gözükmeden bilgi paylaşabilmek
- Kendi öğrenme ihtiyacıyla başkalarının öğrenme ihtiyacı arasında denge kurmak
- Gereksiz detaylar vermeden özet anlatımlar yapabilmek

---

## MERAK

### Düşük Puan (0-50) Gelişim Alanları:
- Hızlı karar alınması gereken anlarda tecrübeye yönelmeden, kararını verilerle/yeni bilgilerle destekleyebilmek
- Tecrübesinin yanında araştırma/analiz yaparak çözüm üretmek
- Sorarak iş yapmak yerine bilgiyi araştırmak
- Sadece kendi fikrinin iyi sonuç verdiği düşüncesinden çıkmak, farklı çözümleri denemek
- Rutin işlerde "farklı, kısa yolu" olup olmadığını araştırmak

### Yüksek Puan (51-100) Gelişim Alanları:
- Eldeki bilgileri toparlayıp odağını belirleyebilmek
- Herşeyi öğrenme ihtiyacıyla bir konuda uzmanlaşmayı zorlaştırmamak
- Ele aldığı bir projeyi/işi fikir değiştirmeden sonuçlandırmak
- Sunduğu fikirlerin kaynaklar açısından uygulanabilirliğine dikkat etmek
